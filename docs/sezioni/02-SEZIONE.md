# GENESI DEL LIVE ELECTRONICS

Definire con precisione cosa si intenda per *live electronics* presenta difficoltà che vanno ben oltre una semplice questione terminologica. Come osserva Agostino Di Scipio:
> "la possibilità di gestire mezzi elettronici ed elettroacustici in concerto — 'dal vivo' — non nasce certo negli anni 1960: i molteplici strumenti di liuteria elettronica della prima metà del '900 erano ovviamente destinati a tale impiego"[@discipio2021, 3.5]. 

La locuzione cerca, in realtà, di raccogliere sotto un'unica etichetta **un insieme eterogeneo di prassi esecutive** che si sviluppano nell'arco di almeno due decenni del Novecento, in contesti geografici e istituzionali profondamente diversi.

## Il dominio della *tape music* (1950-1960)

Per comprendere la portata rivoluzionaria di opere come *Cartridge Music*, è necessario ricostruire il contesto da cui emergono. Durante tutti gli anni '50, la musica elettroacustica fu quasi esclusivamente *tape music* — musica fissata su nastro magnetico e composta attraverso tecniche di editing in studio.
Come osserva Gordon Mumma:

> "During the 1950s most composers treated magnetic tape in a 'hands-on' manner analogous to that of filmmakers. As with film, tape music was composed largely through editing."[@mumma1975, p. 292]

Il nastro magnetico era "il primo supporto di registrazione per il suono che fosse ragionevolmente editabile: poteva essere tagliato e giuntato con precisione"[@mumma1975, 292].
Questa modalità di lavoro confinava i compositori negli studi di produzione. Fino al 1960 vi erano pochissime eccezioni all'uso del nastro magnetico come medium esclusivamente da studio [@mumma1975, 292]. Le opere risultanti venivano poi presentate al pubblico tramite diffusione radiofonica o in concerto attraverso altoparlanti — una situazione che creava evidenti tensioni con le aspettative del pubblico da concerto.

### Il rituale del concerto

Il problema non era meramente tecnico o estetico, ma toccava il cuore stesso della presentazione musicale. I compositori che lavoravano con nastro magnetico si trovavano continuamente a sperimentare modalità per presentare le proprie opere al pubblico, come nota Mumma[@mumma1975, 294]. La radiodiffusione e le registrazioni domestiche funzionavano bene perché permettevano all'ascoltatore di determinare autonomamente il grado di formalità con cui ascoltare. Ma la presentazione dal vivo poneva sfide del tutto diverse: il pubblico da concerto, portava con sé aspettative tradizionali consolidate: "Audiences expect to see as well as hear a performance, and loudspeakers aren't much to look at."[@mumma1975, p. 294]

Questa tensione tra il medium acusmatico — il suono privo di fonte visibile — e le convenzioni del rituale concertistico tradizionale si inseriva, come ha osservato Nicola Bernardini, in una crisi più generale del rituale del concerto stesso [@bernardini1986, 62]. L'introduzione dell'elettronica dal vivo coincise, specialmente negli Stati Uniti e in Giappone, con un momento in cui il rituale del concerto veniva rivisto, modificato, distrutto, de-strutturato praticamente per ogni nuovo brano [@bernardini1986, 62].

I fattori scatenanti di questa crisi erano articolati e interconnessi [@bernardini1986, 62]: l'enorme influenza di John Cage sui suoi contemporanei (paragonabile all'influenza della scuola di Darmstadt); il progressivo indebolimento del linguaggio musicale, ormai giunto ai minimi termini, che metteva in crisi la stessa legittimità del compositore; l'assenza di una prassi strumentale codificata per gli strumenti elettronici, che aprì la strada a una partecipazione del pubblico molto più attiva; l'affermarsi dell'improvvisazione libera come fatto compositivo instantaneo.

In questo contesto di trasformazione radicale, numerosi compositori cercarono alternative alla presentazione tradizionale di musica su nastro, sperimentando forme di live electronics che potessero rianimare la dimensione performativa della musica elettroacustica e rispondere alle aspettative di presenza e visibilità del pubblico.

### Eccezioni tardive e transizione

Verso la fine degli anni '50 iniziarono ad apparire alcune eccezioni[@mumma1975, 292]:

1. Suoni registrati su nastro in concerto dal vivo con strumenti o voci

2. Nastro in "situazioni performative innovative" senza riferimento alla musica tradizionale

3. Tecniche di studio in tempo reale che erano di fatto performance live

4. Uso del nastro solo per registrare e distribuire i risultati

Il cambio avvenne quando alcuni compositori — Cage in primis:

> "More significant, some composers **discarded the tape medium as a musical premise** and explored the use of electronic devices, separately and in conjunction with acoustic instruments, as a component for live performance."[@mumma1975, 292]

Questa transizione — dal nastro come medium compositivo primario all'elettronica come strumento performativo — segnerà la nascita del live electronics come prassi distinta. Gli anni dal 1960 in avanti vedranno "la performance dal vivo con suoni amplificati di piccola entità, aiutata dallo sviluppo di nuovo equipment elettronico per la performance dal vivo, diventare un'attività importante"[@mumma1975, 297]. Gradualmente, questa prassi "attirò l'attenzione di molti che, filosoficamente impegnati con il medium del nastro, avevano precedentemente liquidato il live electronics come un'impresa indegna"[@mumma1975, 297].

> "Live performance with amplified small sounds aided by the development of new live-performance electronic equipment, became an important activity during the '60s."[@mumma1975, 297]

Gradualmente, questa prassi:

> "attracted the attention of many who, philosophically committed to the tape medium, had previously dismissed live-performance electronic music as an unworthy endeavor."[@mumma1975, 297]

### Dal prepared piano ai microsounds amplificati: la traiettoria di Cage (1942-1960)

*Cartridge Music* non rappresenta un improvviso cambio di rotta nel percorso compositivo di Cage, ma piuttosto il **culmine di un processo di ricerca durato almeno due decenni**. 

Come nota Mumma:

> "Following eight years of innovative work with the 'prepared piano,' Cage resumed composition for live-electronic means with *Imaginary Landscape No. 4* (1951) for twelve radios with twenty-four performers."[@mumma1975, 293]

Quest'opera:

> "with *Radio Music* (1952), *Speech* (1955), and *Music Walk* (1958), explored the radio receiver as a live-performance instrument."[@mumma1975, 293]

Un passaggio cruciale avviene alla fine degli anni '50:

> "Following his use of contact microphones in *Imaginary Landscape No. 1* (1939), Cage did not return to their use until his *Winter Music* and *Variations II*."[@mumma1975, 293]

**David Tudor svilupperà entrambe come opere per pianoforte amplificato**:

> "For *Winter Music* the piano part was performed from the keyboard and made ultra-loud; for *Variations II* contact microphones raised the micro-sounds from inside the piano to concert audibility."[@mumma1975, 293]

Nel 1960, questa ricerca culmina in due opere fondamentali:

> "In 1960 Cage composed his *Music for Amplified Toy Pianos*, which used contact microphones, and **the classic *Cartridge Music***, which used phonograph cartridges."[@mumma1975, 293]

Come osserva Mumma:

> "These four Cage works were performed widely, particularly by David Tudor and the composer, and were a **considerable stimulus to experimentation in live-electronic music**."[@mumma1975, 293-294]


## Cartridge Music e Mikrophonie I: opere apripista

Due composizioni, realizzate a distanza di quattro anni l'una dall'altra, segnano un momento di svolta nella storia della musica elettroacustica: ***Cartridge Music*** (1960) di John Cage e ***Mikrophonie I*** (1964) di Karlheinz Stockhausen. Entrambe condividono una **necessità urgente**: liberare la musica elettronica dal supporto fisso del nastro magnetico e riportarla alla dimensione performativa del concerto.

### Uscire dallo studio

Joel Chadabe apre il capitolo "Out of the Studios" del suo *Electric Sound* con una domanda e una risposta emblematiche:

> "Question: 'How do you perform electronic music without tape?' Answer (said with a shrug of the shoulders and rising inflection): 'Take away the tape.'"[@chadabe1997, 81]

Questa necessità di **"portare la musica elettronica fuori dallo studio"**[@chadabe1997, 81] viene espressa in termini pressoché identici dai due compositori, seppur con sfumature terminologiche diverse. Stockhausen, in una conferenza del 1972, definisce *Mikrophonie I* come **"electronic live music"** in opposizione alla **"electronic music which is produced in a studio"**[@roth2023, 64, citando Cott & Stockhausen 1973]. Cage, parlando di *Cartridge Music* nel 1962, aveva coniato l'espressione **"live electronic music"** — probabilmente per la prima volta in assoluto, come nota Di Scipio[@discipio2021, Parte Terza].

L'inversione dei termini ("live electronic" vs "electronic live") non è casuale ma sintomatica di approcci culturali differenti; ciò che accomuna entrambe le opere è tuttavia l'esigenza di **animare**[@pousseur1976, 243] la musica elettronica attraverso la performance dal vivo.

### La ricerca dei microsounds

Entrambe le opere si fondano su un principio comune: l'**amplificazione e la trasformazione elettronica di suoni altrimenti inaudibili**. 

Nel caso di *Cartridge Music*, Cage utilizza cartucce di giradischi e microfoni a contatto applicati a sedie, tavoli, cestini:

> "various suitable objects (toothpicks, matches, slinkies, piano wires, feathers, etc.) are inserted in the cartridges. Both the microphones and cartridges are connected to amplifiers that go to loud-speakers, **the majority of the sounds produced being small and requiring amplification in order to be heard**..."[@chadabe1997, 81-82]

L'uso dell'amplificazione da parte di Cage fu "prophetic". Come spiega Mumma:

> "Cage's use of amplification was prophetic because it was a special sense of **magnification**. That is, instead of amplifying sounds that were simply not quite loud enough, he **magnified micro-sounds** that **without amplification** were practically inaudible. Electronically magnified, these micro-sounds revealed **a whole new world of sound resources**."[@mumma1975, 296]

Nicolas Collins sottolinea come questa scelta estetica rappresentasse un'alternativa radicale agli studi europei:

> "the surprising richness of these enormously amplified 'microsounds' **rivaled the more labor- (and capital-)intensive synthetic sonorities coming out of the European electronic music studios** and opened the ears of a generation of sound artists to the splendor of the contact mike."[@collins2020, 40]

Stockhausen, da parte sua, descrive il processo compositivo di *Mikrophonie I* con un'immagine medica eloquente:

> "I undertook an experiment in which the tamtam was excited with various objects that I found around the house—objects of glass, cardboard, metal, wood, rubber, synthetics. At the same time, I held and moved with my hand a directional microphone [...] **I used the microphone to listen to the tamtam, the way a doctor examines a patient with a stethoscope**."[@chadabe1997, 83-84]

In entrambi i casi, il **microfono diventa strumento attivo**[@roth2023, 61] — non un semplice dispositivo di captazione ma un vero e proprio strumento musicale che esplora il "micromondo delle vibrazioni acustiche"[@roth2023, 64].

### Un possibile contatto diretto

Di Scipio nota un dettaglio significativo: la prima esecuzione ufficiale di *Cartridge Music* ebbe luogo proprio a Colonia nell'ottobre 1960, nello studio dell'artista Mary Bauermeister, e "secondo le ricostruzioni più attendibili, Stockhausen era presente al concerto (egli nel 1967 avrebbe poi sposato Bauermeister)"[@discipio2021, Parte Terza, 314]. Non si può affermare con certezza che *Cartridge Music* abbia esercitato un'influenza diretta su *Mikrophonie I*, quattro anni dopo, ma come osserva Di Scipio: "Certo erano entrambi tempi di 'microfonia', anche se di tipo molto diverso"[@discipio2021, Parte Terza, 314].
Nonostante le analogie iniziali, le due opere incarnano **filosofie compositive radicalmente diverse**.

### Controllo vs Indeterminazione

L'approccio agli strumenti riflette questa dicotomia. Collins osserva che Cage, "figlio di un inventore" e "privo di supporto istituzionale", scelse di "sviluppare nuovi strumenti dalla tecnologia quotidiana e da oggetti comuni"[@collins2020, 40] — fiammiferi, stuzzicadenti, molle, piume. Stockhausen invece richiese equipaggiamento altamente specifico: il filtro Maihak W49 Hörspielverzerrer, di cui furono prodotti solo circa 120 esemplari[@roth2023, 66], e un tam-tam Paiste da 60 pollici appositamente selezionato[@roth2023, 61].

Questa divergenza sull'autenticità dello strumento emerge chiaramente nelle dichiarazioni dei compositori. Stockhausen nel 1996 affermò l'importanza di comprendere le opere "nella loro unicità" storica, sostenendo che sostituzioni con simulazioni computerizzate avrebbero rovinato il suono caratteristico[@roth2023, 64]. Cage invece nel 1972 dichiarò che la partitura di Cartridge Music poteva essere usata "per esaminare musicalmente una vecchia Volkswagen"[@roth2023, 64].

Chadabe identifica questa divergenza come fondamentale:

> "Cage's electronic music was different from that of his contemporaries, Stockhausen's for example, because **Cage's structures were based on process and random juxtapositions rather than fixed relationships between sounds**. His electronic music suggests a happy anarchy where all things can be and coexist as themselves. **It does not convey control, technique, expertise**; it does not convey personal, subjective, poetic expression."[@chadabe1997, 83]

> "**Stockhausen's music, on the other hand, does convey control, technique, and expertise**."[@chadabe1997, 83]

Cage definisce un "territorio" di suoni possibili — in *Cartridge Music*, questo territorio è quello dei "suoni che richiedono amplificazione"[@chadabe1997, 82] — ma lascia che i performer esplorino liberamente questo spazio attraverso partiture grafiche su fogli trasparenti che possono essere sovrapposti in modi diversi[@chadabe1997, 82]. 

Stockhausen, invece, concepisce *Mikrophonie I* secondo la sua **moment-form**, dove "ogni momento è una struttura miniaturizzata che si regge autonomamente"[@chadabe1997, 41], ma deve essere eseguito "secondo uno schema di connessioni che accompagna la partitura"[@roth2023, 64]. Il compositore sviluppa un **sistema notazionale grafico estremamente dettagliato** per ogni esecutore[@roth2023, 64], prescrivendo con precisione le distanze del microfono, le frequenze dei filtri, le posizioni spaziali.

### Oggetti comuni vs strumenti specifici

L'approccio agli strumenti riflette questa dicotomia. Collins osserva che Cage, "figlio di un inventore" e **"privo di supporto istituzionale"**, scelse di **"sviluppare nuovi strumenti dalla tecnologia quotidiana e da oggetti comuni"**[@collins2020, 40]. Gli oggetti inseriti nelle cartucce sono banali: fiammiferi, stuzzicadenti, molle Slinky, piume[@chadabe1997, 81].

Stockhausen, invece, richiede equipaggiamento altamente specifico: il filtro **Maihak W49 Hörspielverzerrer**, di cui furono prodotti solo circa 120 esemplari[@roth2023, 66, citando Williams 2012], e un tam-tam Paiste da 60 pollici appositamente selezionato[@roth2023, 61]. Nel 1996, Stockhausen dichiarò:

> "**It's extremely important to comprehend works, which were born to a particular historical moment, for their uniqueness** [...] **if you try to substitute computerised filter simulations, the characteristic sound goes to hell**."[@roth2023, 64, citando Stockhausen & Kohl 1996]

Questa posizione intransigente sulla "autenticità" dello strumento contrasta radicalmente con la filosofia di Cage, che nel 1972 dichiarò:

> "Someone said, must it be a tam-tam? I said no, I can imagine the score being used to examine an old Volkswagen musically, to go inside the old thing and bang it and scratch it and do all sorts of things to it."[@roth2023, 64, citando Cott & Stockhausen 1973]

Le differenze emerse in queste opere pionieristiche preannunciano **due traiettorie evolutive profondamente diverse** per il live electronics, che si cristallizzeranno negli anni successivi.

## Due visioni del mondo

Questa divergenza — che prende avvio dalle analogie iniziali tra *Cartridge Music* e *Mikrophonie I* — non è semplicemente una questione di scelte estetiche diverse. È l'espressione di **due visioni culturali profondamente differenti** sul rapporto tra arte, tecnologia e società: da un lato il modello del **grande istituto di ricerca centralizzato**, dall'altro quello della **rete diffusa di sperimentatori indipendenti**; da un lato la ricerca della **perfezione replicabile**, dall'altro l'accettazione del **processo come valore**; da un lato la **tecnologia come infrastruttura**, dall'altro la **tecnologia come filosofia**.

Da un lato, l'**approccio DIY americano**, caratterizzato da autocostruzione di circuiti, portabilità dell'equipment, e comunità orizzontali di sperimentatori. Questa tradizione, che esploreremo nel Capitolo 2, si svilupperà attraverso figure come Gordon Mumma, la Sonic Arts Union e l'ONCE Group, trovando ad Ann Arbor il suo laboratorio originario.

Dall'altro, il **modello istituzionale europeo**, basato su grandi investimenti, divisione del lavoro tra ricercatori e compositori, e tecnologia come servizio alla creazione. Questa linea evolutiva, che analizzeremo nel Capitolo 3, culminerà nella fondazione di IRCAM a Parigi nel 1977, rappresentando una visione radicalmente diversa del rapporto tra arte e tecnologia.

Entrambe le traiettorie furono rese possibili dalla diffusione della **tecnologia a transistor** alla fine degli anni '50, che permise la creazione di equipment portatile e accessibile economicamente — una rivoluzione tecnologica che esamineremo nel dettaglio nel Capitolo 5.

Questo panorama è attraversato, dunque, da **due polarità culturali** che, pur mantenendo una loro autonomia, si intrecciano e si influenzano reciprocamente attraverso scambi, collaborazioni, e contaminazioni transnazionali. Come osserva Bernardini, l'influenza di Cage sui suoi contemporanei fu "paragonabile all'influenza della scuola di Darmstadt"[@bernardini1986], ma con esiti profondamente diversi che si dipaneranno nei decenni successivi.
